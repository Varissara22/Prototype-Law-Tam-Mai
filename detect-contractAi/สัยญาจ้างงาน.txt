สัญญาจ้างงาน
ทำที่………………………………
วันที่………เดือน………………พ.ศ.………




สัญญาฉบับนี้ทำขึ้นระหว่าง
บริษัท/นายจ้าง………………………………………ตั้งอยู่เลขที่………… ถนน……………………… ตำบล/แขวง………………… อำเภอ/เขต………………… จังหวัด………………… รหัสไปรษณีย์……………… โดย………………………………ผู้มีอำนาจลงนามผูกพันบริษัท ซึ่งต่อไปในสัญญานี้เรียกว่า “นายจ้าง” ฝ่ายหนึ่ง กับ
ลูกจ้าง: นาย/นาง/นางสาว…………………………………อายุ……… ปี บัตรประจำตัวประชาชนเลขที่…………………………… บัตรประจำตัวผู้พิการเลขที่……………………………พิการประเภทที่……… รายละเอียด………………………… อยู่บ้านเลขที่………… ถนน……………………… ตำบล/แขวง………………… อำเภอ/เขต………………… จังหวัด………………… รหัสไปรษณีย์……………… โทรศัพท์……………………… อีเมล…………………………………… ซึ่งต่อไปในสัญญานี้เรียกว่า “ลูกจ้าง” อีกฝ่ายหนึ่ง


ทั้งสองฝ่ายตกลงทำสัญญาไว้ต่อกัน ดังมีข้อความต่อไปนี้
1. ตำแหน่งและอัตราจ้างงาน
      นายจ้างตกลงจ้างลูกจ้างทำงานและลูกจ้าง ตกลงรับจ้างทำงานให้นายจ้างในตำแหน่ง………………………………… แผนก/ฝ่าย……………………………โดยมีหน้าที่และความรับผิดชอบตามที่ระบุในเอกสารคำบรรยายลักษณะงาน (Job Description) ที่แนบท้ายสัญญานี้


      อัตราจ้าง……………………ต่อเดือน/วัน/ชั่วโมง โดยตกลงจะจ่ายค่าจ้างให้ทุกวันที่……………ของเดือน


ในกรณีที่ตกลงจ้างเป็นรายชั่วโมง ค่าข้างที่ได้ร้บใน 1 เดือน รวมแล้วไม่ต่ำกว่า……………………


(กรณีมีการจ่ายเงินพิเศษให้แก่ลูกจ้างให้ระบุให้ขัดเจนด้วยว่าจ่ายเงินพิเศษจำนวนเท่าไร และกำหนดวันจ่ายเงินพิเศษพร้อมกับวันจ่ายค่าจ้างด้วย)


2. ระยะเวลาการจ้างงาน
2.1 สัญญาจ้างนี้มีผลบังคับใช้ตั้งแต่วันที่………เดือน…………………… พ.ศ.…………เป็นต้นไป
2.2 สัญญาจ้างนี้เป็น:
* สัญญาจ้างแบบไม่มีกำหนดระยะเวลา (จ้างงานประจำ)
* สัญญาจ้างมีกำหนดระยะเวลา …… ปี……เดือน สิ้นสุดวันที่……… เดือน…………… พ.ศ.……


3.  ระยะเวลาการทดลองงาน
3.1 ระยะเวลาทดลองงานจะมีกำหนด…………วัน นับตั้งแต่วันที่ลูกจ้างเริ่มทำงาน
3.2 ในระหว่างการทดลองงาน หากนายจ้างพิจารณาแล้วเห็นว่าลูกจ้างไม่เหมาะสมกับงาน นายจ้างมีสิทธิที่จะเปลี่ยนตำแหน่งงานหรือหน้าที่ที่เหมาะสม โดยจะแจ้งลูกจ้างให้ทราบล่วงหน้าอย่างน้อย 1 วัน
3.3 เมื่อครบกำหนดระยะเวลาทดลองงาน และลูกจ้างผ่านการประเมินผล ลูกจ้างจะได้รับการบรรจุเป็นพนักงานประจำ/ตามระยะเวลาสัญญาจ้างในข้อ 2.2


4. ค่าจ้างและการจ่ายค่าจ้าง
4.1 นายจ้างตกลงค่าจ้างให้แก่ลูกจ้างในอัตรา…………………บาท (………………………………) ต่อเดือน
4.2 นายจ้างจะจ่ายค่าจ้างให้แก่ลูกจ้างทุกวันที่………… ของเดือน หากตรงกับวันหยุดจะเลื่อนเป็นวันทำการก่อนหน้า
4.3 นายจ้างจะจ่ายค่าจ้างด้วยการโอนเงินเข้าบัญชีธนาคารของลูกจ้าง ธนาคาร…………………… สาขา…………………… เลขบัญชี……………………………


5.  วันและเวลาทำงาน
5.1 วันทำงานปกติ…………………………ถึง………………………… (… วันต่อสัปดาห์)
5.2 เวลาทำงานปกติ ……………น. ถึง ……………น. (รวม…ชั่วโมงต่อวัน) พักกลางวัน……………น. ถึง ……………น.
5.3 นายจ้างสงวนสิทธิ์ในการเปลี่ยนแปลงวันและเวลาทำงานตามความเหมาะสม โดยจะแจ้งให้ลูกจ้างทราบล่วงหน้าอย่างน้อย 7 วัน เว้นแต่กรณีฉุกเฉิน
6.  วันหยุดและวันลา
6.1 นายจ้างต้องจัดให้ลูกจ้างมีวันหยุดประจำสัปดาห์โดยได้รับค่าจ้างสัปดาห์ละ……...วัน
6.2 นายจ้างต้องจัดให้ลูกจ้างมีวันหยุดตามประเพณีท้องถิ่นโดยได้รับค่าจ้างปีละ.……...วัน
6.3 เมื่อลูกจ้างทำงานครบ 1 ปี นายจ้างตกลงจัดให้ลูกจ้างหยุดพักประจำปี โดยได้รับค่าจ้างเป็น เวลา .....…… วัน
6.4 ลูกจ้างมีสิทธิ์ลาป่วยได้เท่าที่ลาป่วยจริง โดยได้รับค่าจ้างไม่เกินปีละ 30 วันทำงาน กรณีลาป่วยตั้งแต่ 3 วันทำงานขึ้นไป นายจ้างอาจขอใบรับรองแพทย์ได้
6.5 ลูกจ้างมีสิทธิ์ลากิจได้ปีละไม่เกิน …… วันทำงาน โดยได้รับค่าจ้าง
6.6 ลูกจ้างหญิงมีสิทธิ์ลาคลอดบุตรได้ 98 วัน โดยได้รับค่าจ้างไม่เกิน 45 วัน
6.7 การลาอื่น ๆ ให้เป็นไปตามกฎหมายแรงงานและระเบียบข้อบังคับของนายจ้าง


7. ค่าล่วงเวลาและค่าจ้างในวันหยุด
7.1 ถ้านายจ้างให้ลูกจ้างทำงานเกินเวลาทำงานปกตินายจ้างต้องจ่ายค่าล่วงเวลาให้ลูกจ้างในอัตรา 1.5 เท่า ของอัตราจ้างงานต่อชั่วโมงในวันทำงานปกติ
7.2 ถ้านายจ้างให้ลูกจ้างทำงานในวันหยุดนายจ้างต้องจ่ายค่าจ้างในวันหยุดให้ลูกจ้างในอัตราไม่น้อยกว่า 2 เท่า ของอัตราจ้างงานต่อชั่วโมงในวันทำงานปกติ
7.3 ถ้านายจ้างให้ลูกจ้างทำงานเกินเวลาในวันหยุดนายจ้างต้องจ่ายค่าล่วงเวลาในวันหยุดให้ลูกจ้างในอัตรา ไม่น้อยกว่า 3 เท่า ของอัตราจ้างงานต่อชั่วโมงในวันทำงานปกติ




8.  สวัสดิการ
8.1 ประกันสังคม นายจ้างขึ้นทะเบียนลูกจ้างเป็นผู้ประกันตนในระบบประกะนสังคมตามกฎหมาย
8.2 กองทุนเงินทดแทน นายจ้างจะขึ้นทะเบียนลูกจ้างในกองทุนเงินทดแทนตามกฎหมาย
8.3 สวัสดิการอื่น ๆ 
* ประกันสุขภาพกลุ่ม ……………………
* กองทุนสำรองเลี้ยงชีพ …………………
* เงินโบนัสประจำปี ………………………
* ค่าเดินทาง/ค่าน้ำมัน ……………………
* อื่น ๆ ……………………………………
9.  ข้อบังคับนายจ้าง
9.1 ลูกจ้างต้องปฏิบัติตามระเบียบข้อบังคับในการทำงาน คำสั่ง และประกาศต่างๆ ของนายจ้างทั้งที่มีอยู่แล้วในขณะทำ สัญญานี้และที่จะมีต่อไปในภายหน้า
9.2 นายจ้างมีสิทธิ์เปลี่ยนแปลงตำแหน่งงาน หน้าที่ความรับผิดชอบ และสถานที่ทำงานของลูกจ้างตามความเหมาะสม
9.3 นายจ้างมีสิทธิ์ประเมินผลการปฏิบัติงานของลูกจ้างตามระยะเวลาที่นายจ้างกำหนด
9.4 นายจ้างมีสิทธิ์ในการดำเนินการทางวินัยต่อลูกจ้างที่ฝ่าฝืนระเบียบข้อบังคับ
9.5 นายจ้างตกลงจัดให้มีสิ่งอำนวยความสะดวก สภาพแวดล้อมในการทำงาน หรือเทคโนโลยีสารสนเทศและการสื่อสาร ที่จำเป็นและเหมาะสมต่อสภาพความพิการของลูกจ้าง เพื่อให้ลูกจ้างสามารถปฏิบัติงานได้อย่างมีประสิทธิภาพและมีความปลอดภัย ตามที่กฎหมายกำหนด
9.6 นายจ้างและลูกจ้างตกลงกันว่าลักษณะงานที่มอบหมายให้ลูกจ้างปฏิบัตินั้น เป็นงานที่เหมาะสมกับสภาพความพิการของลูกจ้าง และไม่ก่อให้เกิดอันตรายต่อสุขภาพหรือความปลอดภัยของลูกจ้าง หากลูกจ้างพบว่าสภาพการทำงานหรืออุปกรณ์ใดอาจก่อให้เกิดความไม่ปลอดภัย หรือไม่เหมาะสมกับสภาพความพิการ ลูกจ้างมีสิทธิแจ้งให้นายจ้างทราบเพื่อพิจารณาปรับปรุงแก้ไขตามความเหมาะสม
9.7 นายจ้างยืนยันว่าจะปฏิบัติต่อลูกจ้างด้วยความเป็นธรรม โดยไม่นำเหตุแห่งความพิการมาเป็นเงื่อนไขในการพิจารณาเลื่อนตำแหน่ง การปรับค่าจ้าง หรือการประเมินผลการปฏิบัติงาน เว้นแต่เป็นกรณีที่สภาพความพิการนั้นเป็นอุปสรรคสำคัญต่อการปฏิบัติหน้าที่ในตำแหน่งดังกล่าวโดยตรงและไม่อาจแก้ไขได้ด้วยการจัดสิ่งอำนวยความสะดวก


10. ข้อบังคับของลูกจ้าง
10.1 ลูกจ้างต้องอุทิศเวลาและความสามารถในการปฏิบัติงานอย่างเต็มที่เพื่อประโยชน์สูงสุดของนายจ้าง
10.2 ลูกจ้างต้องรักษาความลับทางการค้าและข้อมูลอันเป็นความลับของนายจ้างอย่างเคร่งครัด ทั้งในระหว่างการจ้างและภายหลังการสิ้นสุดสัญญาจ้าง
10.3 ลูกจ้างต้องไม่ประกอบกิจการหรือทำงานให้กับบุคคลหรือนิติบุคคลอื่นใดที่มีลักษณะเป็นการแข่งขันกับนายจ้าง เว้น
แต่จะได้รับความยินยอมเป็นลายลักษณ์อักษรจากนายจ้าง
10.4 ลูกจ้างต้องปฏิบัติตามกฎหมาย จริยธรรม และจรรยาบรรณในการปฏิบัติงาน
10.5 ลูกจ้างต้องแจ้งให้นายจ้างทราบโดยทันทีหากมีการเปลี่ยนแปลงข้อมูลส่วนบุคคล เช่น ที่อยู่ สถานภาพการสมรสหรือข้อมูลสำคัญอื่น ๆ
11. การบอกเลิกสัญญา
11.1 นายจ้างหรือลูกจ้างสามารถบอกเลิกสัญญาจ้างได้โดยแจ้งให้อีกฝ่ายหนึ่งทราบล่วงหน้าเป็นหนังสือไม่น้อยกว่า 30 วัน หรือจ่ายค่าจ้างแทนการบอกกล่าวล่วงหน้า
11.2 ในกรณีที่ลูกจ้างกระทำความผิดตามที่ระบุไว้ในมาตรา 119 แห่งพระราชบัญญัติคุ้มครองแรงงาน พ.ศ. 2541 นายจ้างมีสิทธิ์เลิกจ้างโดยไม่ต้องบอกกล่าวล่วงหน้าและไม่ต้องจ่ายค่าชดเชย 
11.3 การเลิกจ้างที่ไม่เป็นธรรมหรือไม่เป็นไปตามกฎหมาย นายจ้างอาจต้องรับผิดชอบในการจ่ายค่าเสียหายหรือ ค่าชดเชยพิเศษตามที่กฎหมายกำหนด
11.4 เมื่อสัญญาจ้างสิ้นสุดลง ลูกจ้างต้องส่งมอบทรัพย์สิน เอกสาร และข้อมูลทั้งหมดที่เป็นของนายจ้างคืนให้แก่นายจ้างทันที


12. ค่าชดเชย
12.1 นายจ้างจะจ่ายค่าชดเชยให้แก่ลูกจ้างในกรณีเลิกจ้างตามอัตราที่กฎหมายกำหนด ดังนี้
• ทำงานติดต่อกันครบ 120 วัน แต่ไม่ครบ 1 ปี จ่ายไม่น้อยกว่าค่าจ้างอัตราสุดท้าย 30 วัน
• ทำงานติดต่อกันครบ 1 ปี แต่ไม่ครบ 3 ปี จ่ายไม่น้อยกว่าค่าจ้างอัตราสุดท้าย 90 วัน
• ทำงานติดต่อกันครบ 3 ปี แต่ไม่ครบ 6 ปี จ่ายไม่น้อยกว่าค่าจ้างอัตราสุดท้าย 180 วัน
• ทำงานติดต่อกันครบ 6 ปี แต่ไม่ครบ 10 ปี จ่ายไม่น้อยกว่าค่าจ้างอัตราสุดท้าย 240 วัน
• ทำงานติดต่อกันครบ 10 ปี แต่ไม่ครบ 20 ปี จ่ายไม่น้อยกว่าค่าจ้างอัตราสุดท้าย 300 วัน
• ทำงานติดต่อกันครบ 20 ปีขึ้นไป จ่ายไม่น้อยกว่าค่าจ้างอัตราสุดท้าย 400 วัน


13.  การแก้ไขสัญญา
การแก้ไขหรือเพิ่มเติมข้อความใดๆ ในสัญญานี้ต้องทำเป็นลายลักษณ์อักษรและลงลายมือชื่อโดยทั้งสองฝ่าย จึงจะมีผลบังคับใช้


14.  กฎหมายที่ใช้บังคับ
14.1 สัญญาฉบับนี้อยู่ภายใต้บังคับของกฎหมายแรงงานของประเทศไทย หากข้อความใดในสัญญานี้ขัดหรือแย้งกับกฎหมายแรงงาน ให้ใช้บทบัญญัติของกฎหมายแรงงานบังคับแทน
14.2ในกรณีที่นายจ้างไม่ปฏิบัติตามเงื่อนไขแห่งสัญญานี้ข้อหนึ่งข้อใด หรือปฏิบัติไม่ครบถ้วนตามเงื่อนไขแห่งสัญญานี้ นายจ้างยินยอมรับผิดในความเสียหายที่เกิดขึ้นแก่ลูกจ้างทุกประการ


        สัญญาฉบับนี้ทำขึ้นเป็นสองฉบับ มีข้อความถูกต้องตรงกัน คู่สัญญาทั้งสองฝ่ายต่างถือไว้ฝ่ายละหนึ่งฉบับเพื่อเป็นหลักฐานผู้ลงนามข้างล่างนี้เข้าใจข้อความในสัญญานี้โดยตลอดจึงลงลายมือชื่อไว้ต่อหน้าพยาน


ลูกจ้างได้แนบสำเนาบัตรประจำตัวคนพิการ และสมุดประจำตัวคนพิการมาด้วยแล้ว








ลงชื่อ…………………………………………นายจ้าง
                                                           (………………………………………………)




ลงชื่อ…………………………………………ลูกจ้าง
                                                           (………………………………………………)




ลงชื่อ…………………………………………พยาน
                                                           (………………………………………………)




ลงชื่อ…………………………………………พยาน
                                                           (………………………………………………)